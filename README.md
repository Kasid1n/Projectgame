เกม Roguelike Turn-Based 
ตัวเกมเป็นเกมที่ให้เราสวมบทบาทเป็นนักผจญภัยเดินทางไปตามหาจอกศักด์สิทธ์ในตำนานซึ่งอยู่ในดันเจี้ยนแห่งหนึ่ง โดยเริ่มต้นเราจะมีตัวละครให้เลือกพร้อมกับอาวุธเริ่มต้นให้เลือกแตกต่างกันเพื่อที่จะนำติดตัวไปใช้ในการผจญภัย ซึ่งอาวุธแต่ละชนิดมีค่าพลังที่โดดเด่นในตัวเอง 
หลังจากนั้นเราจะเข้าสู่ดันเจี้ยน ในหน้าจอจะแสดงพลังชีวิตของเรา และเงินซึ่งมีให้จำนวนหนึ่งตอนเริ่มต้น ภายในดันเจี้ยนอุปสรรคที่เราจะได้พบเจอจะถูกสุ่มขึ้นมาไม่เหมือนกันทุกครั้งที่เล่น 
ถ้าหากพบเจอศัตรูก็จะมีการแสดงค่าพลังชีวิตของศัตรูขึ้น และเข้าสู่การต่อสู้ โดยเป็นการต่อสู้แบบผลัดกันออกแอคชั่นสลับกันระหว่างผู้เล่นกับศัตรู โดยศัตรูจะมีหลากหลายแบบและแต่ละแบบก็จะมีค่าพลังเฉพาะตัวของตัวเอง ส่วนเราจะสามารถตัดสินใจได้ว่าจะทำการโจมตี ป้องกัน หลบหลีก หรือ หนี จากการต่อสู้  การโจมตีจะทำการลดค่าพลังชีวิตของศัตรู หากพลังชีวิตของศัตรูเหลือศูนย์จะจบการต่อสู้และเราจะได้รับเงินมา การป้องกันจะทำให้เราได้รับการโจมตีจากศัตรูน้อยลงและทำให้โอกาสหลบหลีกของเราสูงขึ้น การหลบหลีกจะสุ่มโอกาสให้เราหลบหลีกการโจมตีของศัตรูและเมื่อหลบหลีกสำเร็จจะเปิดโอกาสให้เราโจมตีศัตรูได้ การหนีจะสุ่มโอกาสให้เราหนีจากการต่อสู้ หากหนีไม่สำเร็จจะถูกโจมตี นอกจากศัตรูแล้วเรามีโอกาสจะได้เจอกับเพื่อนมนุษย์ภายในดันเจี้ยนซึ่งอาจจะมาขายไอเทมให้ หรือมาสนทนาพูดคุยด้วยและให้ไอเทมกับเรา หรือบางทีเราอาจจะเจอกล่องสมบัติซึ่งเรามีโอกาสสุ่มเปิดเป็นไอเทมหรือระเบิดขึ้นจะทำการลดพลังชีวิตเรา 
เมื่อเดินสำรวขเข้าไปในดันเจี้ยนเรื่อย ๆ เรามีโอกาสจะได้เผชิญหน้ากับศัตรูระดับสูงซึ่งเราเลือกที่จะหนีหรือจะสู้ก็ได้เพราะเราสามารถพบเจอพวกมันได้อีกในดันเจี้ยน หากเราเลือกที่จะต่อสู้และได้รับชัยชนะ เราจะได้จอกศักด์สิทธ์มาทันทีและถือเป็นการจบเกม หรือไม่อย่างนั้นเราก็สามารถเดินสำรวจไปจนพบกับจอกศักด์สิทธ์เลยก็ได้เช่นกันและถือเป็นการจบเกมเช่นกัน และสุดท้ายระหว่างตะลุยดันเจี้ยนหากพลังชีวิตของเราหมดลงก็จะถือเป็นการจบเกมเช่นกัน