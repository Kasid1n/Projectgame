เป็นเกมแนว Turn-Based ตัวเกมจะให้เราสวมบทบาทเป็นนักผจญภัยที่เดินทางไปตามหาจอกศักดิ์สิทธิ์ในตำนานซึ่งอยู่ในดันเจี้ยนแห่งหนึ่ง 
โดยเริ่มต้นเราจะมีตัวละครพร้อมกับอาวุธเริ่มต้นให้เลือก เพื่อที่จะนำติดตัวไปใช้ในการผจญภัย โดยอาวุธแต่ละชนิดมีค่าพลังและความสามารถที่แตกต่างกัน จากนั้นเราจะเข้าสู่ดันเจี้ยน ในหน้าจอจะแสดงพลังชีวิตของเรา และเงินจำนวนหนึ่งซึ่งจะมีให้ในตอนเริ่มต้น ภายในดันเจี้ยนเราจะได้พบเจอกับอุปสรรคที่จะถูกสุ่มขึ้นมาซึ่งจะแตกต่างกันในทุกครั้งที่เล่น ถ้าหากพบเจอศัตรูก็จะมีการแสดงค่าพลังชีวิตของศัตรูขึ้น และเข้าโหมดสู่การต่อสู้ โดยเป็นการต่อสู้แบบผลัดกันออกแอคชั่นสลับกันระหว่างผู้เล่นกับศัตรู โดยศัตรูจะมีหลากหลายแบบและแต่ละแบบก็จะมีค่าพลังเฉพาะตัวของตัวเอง ส่วนเราจะสามารถตัดสินใจได้ว่าจะทำการโจมตี ป้องกัน หลบหลีก หรือ หนี จากการต่อสู้ การโจมตีจะทำการลดค่าพลังชีวิตของศัตรู หากพลังชีวิตของศัตรูเหลือศูนย์จะจบการต่อสู้และเราจะได้รับเงินมา การป้องกันจะทำให้เราได้รับการโจมตีจากศัตรูน้อยลงและทำให้โอกาสหลบหลีกของเราสูงขึ้น การหลบหลีกจะสุ่มโอกาสให้เราหลบหลีกการโจมตีของศัตรูและเมื่อหลบหลีกสำเร็จจะเปิดโอกาสให้เราโจมตีศัตรูได้ การหนีจะสุ่มโอกาสให้เราหนีจากการต่อสู้ หากหนีไม่สำเร็จจะถูกโจมตี นอกจากศัตรูแล้วเรามีโอกาสจะได้เจอกับเพื่อนมนุษย์ภายในดันเจี้ยนซึ่งอาจจะมาขายไอเทมให้ หรือมาสนทนาพูดคุยด้วยและให้ไอเทมกับเรา หรือบางทีเราอาจจะเจอกับกล่องสมบัติซึ่งเรามีโอกาสสุ่มเปิดได้เป็นไอเทมหรืออาจจะเกิดการระเบิดขึ้นทำให้พลังชีวิตเราลดลง 
เมื่อเดินสำรวจเข้าไปในดันเจี้ยนเรื่อย ๆ เรามีโอกาสจะได้เผชิญหน้ากับศัตรูระดับสูงซึ่งเราสามารถเลือกที่จะต่อสู้หรือหนีก็ได้เพราะเราสามารถพบเจอพวกมันได้อีกครั้งในดันเจี้ยน หากเราเลือกที่จะต่อสู้และได้รับชัยชนะ เราจะได้จอกศักดิ์สิทธิ์มาทันทีและถือเป็นการจบเกม หรือไม่อย่างนั้นเราก็สามารถเดินสำรวจไปจนพบกับจอกศักดิ์สิทธิ์เลยก็ได้เช่นกันและถือเป็นการจบเกมเช่นกัน และสุดท้ายระหว่างตะลุยดันเจี้ยนหากพลังชีวิตของเราหมดลงก็จะถือเป็นการจบเกมเช่นกัน

ปั้น ascii
แชมป์ การแสดงภาพ
มิกซ์ 
เจต ระบบการต่อสู้
กีตาร์ 
